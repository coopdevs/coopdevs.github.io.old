---
layout: default
name: index
lang: ca
---

## Què és Coopdevs

Coopdevs és una associació de persones que de forma voluntària i **sense ànim 
de lucre** col·laboren per crear solucions tecnològiques per a **fomentar i 
promoure l'economia social**.

Coopdevs es constitueix oficialment en febrer 2016 però és el resultat d'un 
recorregut que va començar al 2012 i que ha recollit l'esforç de moltes 
persones que han dedicat les seves energies (tant tècniques com creatives) 
als diferents projectes que s'han anat posant en marxa.

Creiem fermament en el **programari lliure i en el codi obert**. Raó principal 
per elaborar els seus projectes sempre utilitzant programari de codi obert, 
intentant al mateix temps contribuir a l'ecosistema codi obert.

Els projectes de Coopdevs estan orientats a facilitar i promoure àrees de 
l'**economia social** que necessiten eines tecnològiques per solucionar les 
seves necessitats específiques, ja siguin logístiques, de gestió i / o 
administratives.


## Motivacions

Les motivacions personals que ens han empès a voler oferir aquest tipus de 
solucions troba les seves arrels en l'**experiència directa de membres** actius 
en el sector de l'economia social.

A partir de les experiències madurades en aquests contextos hem detectat uns 
problemes recurrents: alguns sectors de l'economia social, especialment el 
sector associatiu, són per la seva naturalesa molt fragmentats i compostos de 
moltes petites entitats que neixen de forma espontània i que difícilment 
aconsegueixen compartir experiències i recolzar-se mútuament. Sobretot en 
relació a qüestions organitzatives i de gestió.

Aquesta situació comporta que cada entitat, per solucionar les seves 
necessitats quotidianes de gestió i administració, elabori autònomament 
solucions adaptades als seus casos concrets i amb els recursos que cada entitat 
hi pot dedicar. Generalment començant cada vegada des de zero.

Moltes vegades aquestes solucions fragmentàries requereixen un gran esforç i la 
dedicació i sacrifici personal de persones que voluntàriament s'ofereixen a 
realitzar tasques que resulten extenuants i difícils tant en la fase de 
desenvolupament com en la de manteniment.

Per aquesta raó moltes d'aquestes persones, cansades de portar una càrrega de 
responsabilitat i de treball tan pesada, abandonen els projectes i 
inevitablement es porten amb ells el coneixement necessari per al funcionament 
de les eines i de les mateixes entitats.

D'aquest tipus d'experiències emergeix llavors la voluntat de detectar aquests 
fenòmens i de dedicar-se a la creació de solucions tecnològiques que facilitin 
les tasques de gestió d'entitats de l'ecosistema de l'economia social.


## Objectius

L'objectiu principal d'Coopdevs consisteix a **contribuir activament al foment 
de l'economia social a través de l'ús de les tecnologies de la informació i de 
la comunicació**.

Per aconseguir aquest objectiu Coopdevs es proposa els objectius específics que 
es detallen a continuació.


## Objectius específics

- Permetre a l'ecosistema de l'economia social enfocar-se en els seus propis 
  objectius i dedicar menys recursos a la creació de les seves pròpies eines de 
  treball.

- Facilitar la creació de noves entitats eliminant un element potencialment 
  bloquejant i permetent a les noves entitats heretar tota l'experiència i les 
  bones pràctiques de les altres entitats que contribueixen a millorar les 
  eines de gestió.

- Facilitar la comunicació entre desenvolupadors i usuaris dels diferents 
  projectes.

- Amplificar la utilitat de cada contribució de les diferents entitats perquè 
  puguin afectar positivament en tota la comunitat.

- Oferir la possibilitat de compartir entre tots les despeses de realització i 
  manteniment de les diferents eines.


## Projectes

Els sectors sobre els quals Coopdevs està concentrant la seva feina en 
l'actualitat són els dels **bancs del temps** i els **grups de consum**.

[**TimeOverflow**][1]{:target="_blank"} és el programari que desenvolupem i que oferim com a 
servei gratuït per a qualsevol **Banc de Temps** que ens ho demani. Facilita el 
treball administratiu als equips de gestió dels Bancs de Temps i d'altra banda 
facilita la interacció i conseqüent intercanvi de serveis entre els membres 
d'un Banc de Temps. Millorar l'eina TimeOverflow té un impacte directe en la 
interacció social entre veïns i això ens motiva a seguir dedicant-li tots els 
nostres esforços.

{% include project_links.html project=site.data.projects.timeoverflow %}


En el cas dels **grups de consum**, Coopdevs està treballant en 
[**Katuma**][2]{:target="_blank"}, una eina que facilita la creació i la gestió dels grups de 
consum. Una alternativa econòmica sostenible en comparació a la gran 
distribució i l'ús d'intermediaris comercials en general.

{% include project_links.html project=site.data.projects.katuma %}


[⇪Top](#top)


[1]: https://www.timeoverflow.org/pages/about
[2]: http://katuma.org
